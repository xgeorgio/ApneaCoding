Παρουσίαση:<br/>
<b>«Workshop: Ας φτιάξουμε το δικό μας προγραμματιζόμενο μικρο-επεξεργαστή»</b>

<p>Περιεχόμενα: Η ευρεία διάδοση και διαθεσιμότητα μικρο-ελεγκτών (MCU) όπως Rasberry Pi Pico ή Arduino επιτρέπει πλέον τον πολύ εύκολο προγραμματισμό ψηφιακών συσκευών για ένα τεράστιο εύρος εφαρμογών. Πέρα από τις τυπικές εφαρμογές-παραδείγματα με έλεγχο αισθητήρων και συσκευών ψηφιακών καναλιών εισόδου-εξόδου (GPIO), υπάρχει επιπλέον η δυνατότητα προγραμματισμού τους με μικροκώδικα, στο πιο «χαμηλό» επίπεδο, καθορίζοντας πρωταρχικές απλές λειτουργίες υψηλής απόδοσης και ταχύτητας, όπως ακριβώς γίνεται στους μεγάλους επεξεργαστές γενικής χρήσης (CPUs/GPUs). Το συγκεκριμένο μάθημα έχει τη μορφή «εργαστηρίου» (workshop) και περιλαμβάνει δύο μέρη: (α) Παρουσίαση μιας τέτοιας εφαρμογής, συγκεκριμένα τη διαμόρφωση ενός τέτοιου MCU (RPi/Pico) να λειτουργεί ως μια σειρά από πλήρως παράλληλες απλές λογικές πύλες (AND, ΧOR, half-adder, κτλ), (β) Επισκόπηση του αντίστοιχου βασικού κώδικα και τρόπου υλοποίησης του firmware, με σχόλια και επεξηγήσεις για το πως χρησιμοποιούμε στο μέγιστο τις δυνατότητες του διαθέσιμου hardware (4x PIO cores/stm). Αν υπάρχει χρόνος, θα γίνει επιπλέον αντίστοιχη περιγραφή και επίδειξη υλοποίησης εφαρμογής απλού νευρωνικού δικτύου (BAM) σε εικονικό περιβάλλον προγραμματισμού Arduino. Για την παρακολούθηση δεν είναι προαπαιτούμενο η γνώση προγραμματισμού, αλλά σαφώς προτείνεται για την πλήρη κατανόηση του περιεχομένου.</p>
<p>Προτείνεται: Βασικές γνώσεις προγραμματισμού (Python, C/C++, assembly)</p>
<p>Keywords: programming, micro-controllers, Python, C/C++, assembly, lecture</p>
<p>DOI: https://doi.org/10.5281/zenodo.15670150</p>
<p>Video: https://youtu.be/ryCVGSUnN3E , https://youtu.be/34moou-v28o</p>
